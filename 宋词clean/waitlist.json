[
  {
    "source_file": "ci.song.13000.json",
    "title": "明月棹孤舟・夜行船",
    "author": "韩淲",
    "paragraphs": [
      "忽得相逢惊似旧。",
      "问山中、酒徒诗友。",
      "闲倚睛楼，长安市上，华发为君搔首。",
      "绿竹疏梅今在否。",
      "对西湖、夕阳烟岫。",
      "鸿雁声中，人间今古，还是醉醒时候。"
    ],
    "added_time": "2026-01-09 00:15:25"
  },
  {
    "source_file": "ci.song.9000.json",
    "title": "满江红",
    "author": "赵彦端",
    "paragraphs": [
      "津鼓冬冬，三老醉、知谁留得。",
      "都不记、琵琵洲畔，草青江碧。",
      "桃李春风吹不断，烟霞秋兴清无极。",
      "怅樽前、桂子有馀香，曾相识。",
      "残雨昼，初凉夕。",
      "高烛烂，新醅白。",
      "长歌断，欢意不如愁色。",
      "父老能寻循吏传，关河暂枉诸侯客。",
      "待日边、一纸诏黄飞，胜相忆。"
    ],
    "added_time": "2026-01-09 00:28:42"
  },
  {
    "source_file": "ci.song.8000.json",
    "title": "朝中措",
    "author": "史浩",
    "paragraphs": [
      "冻云著地静无风。",
      "簌蔌坠遥空。",
      "无限人间险秽，一时为尔包容。",
      "凭高试望，楼台改观，山径迷踪。",
      "唯有碧江千里，依然不住流东。"
    ],
    "added_time": "2026-01-09 00:36:00"
  },
  {
    "source_file": "ci.song.1000.json",
    "title": "六么令",
    "author": "晏几道",
    "paragraphs": [
      "绿阴春尽，飞絮绕香阁。",
      "晚来翠眉宫样，巧把远山学。",
      "一寸狂心未说，已向横波觉。",
      "画帘遮币。",
      "新翻曲妙，暗许闲人带偷掏。",
      "前度书多隐语，意浅愁难答。",
      "昨夜诗有回纹，韵险还慵押。",
      "都待笙歌散了，记取留时霎。",
      "不消红蜡。",
      "闲云归后，月在庭花旧阑角。"
    ],
    "added_time": "2026-01-09 01:04:29"
  },
  {
    "source_file": "ci.song.14000.json",
    "title": "眼儿媚",
    "author": "黄机",
    "paragraphs": [
      "粉墙朱阁映垂杨。",
      "晴绿小池塘。",
      "东风颺暖，单衣初试，昼日偏长。",
      "鬔鬆两鬓飞云影，钿合未梳妆。",
      "阑干侧畔，闲抛荔子，惊散鸳鸯。"
    ],
    "added_time": "2026-01-09 01:07:38"
  },
  {
    "source_file": "ci.song.5000.json",
    "title": "念奴娇",
    "author": "刘一止",
    "paragraphs": [
      "小舟漂兀，犯溪烟深入，无穷寒碧。",
      "路绕莲塘浑乱眼，千顷朱朱白白。",
      "闻说高情，寻盟鸥鹭，爱此风标客。",
      "掀髯一笑，顿忘身世形迹。",
      "我爱古邑风流，碧峰争秀峙，相持如掖。",
      "制锦才雄应未怕，百里文书堆积。",
      "吏散庭空，举觞遨月，饮兴何妨剧。",
      "却怜宣子，杖头才挂钱百。"
    ],
    "added_time": "2026-01-09 01:40:04"
  },
  {
    "source_file": "ci.song.16000.json",
    "title": "虞美人",
    "author": "文珏",
    "paragraphs": [
      "歌唇乍启尘飞处。",
      "翠叶轻轻举。",
      "似通舞态逞妖容。",
      "嫩条纤丽玉玲珑。",
      "怯秋风。",
      "虞姬珠碎兵戈里。",
      "莫认埋魂地。",
      "只应遗恨寄芳丛。",
      "露和清泪湿轻红。",
      "古今同。"
    ],
    "added_time": "2026-01-09 02:23:26"
  },
  {
    "source_file": "ci.song.16000.json",
    "title": "虞美人",
    "author": "顾卞",
    "paragraphs": [
      "帐前草草军情变。",
      "月下旗旌乱。",
      "褫衣推枕惜离情。",
      "远风吹下楚歌声。",
      "正三更。",
      "抚鞍欲上重相顾。",
      "艳态花无主。",
      "手中莲萼凛秋霜。",
      "九泉归路是仙乡。",
      "恨茫茫。"
    ],
    "added_time": "2026-01-09 02:23:26"
  },
  {
    "source_file": "ci.song.16000.json",
    "title": "壶中天・念奴娇",
    "author": "陈景沂",
    "paragraphs": [
      "江邮湘驿。",
      "问暮年何事，暮冬行役。",
      "马首摇摇经历处，多少山南溪北。",
      "冷著烟扉，孤芳云掩，瞥见如相识。",
      "相逢相劳，如痴如诉如忆。",
      "最是近晓霜浓，初弦月挂，傅粉金鸾侧。",
      "冷淡生涯忧忘乐，不管冰檐雪壁。",
      "魁榜虚夸，调羹浪语，那里求真的。",
      "暗香来历，自家还要知得。"
    ],
    "added_time": "2026-01-09 02:23:26"
  },
  {
    "source_file": "ci.song.16000.json",
    "title": "水龙吟",
    "author": "陈景沂",
    "paragraphs": [
      "阶前砌下新凉，嫩姿弱质婆娑小。",
      "仙家甚处，凤雏飞下，化成窈窕。",
      "尖叶参差，柔枝袅娜，体将玉造。",
      "自川葵放后，堂萱谢了，是圆苑、无花草。",
      "自恨西风太早。",
      "逞芳容、紫围绯绕。",
      "管里低昂，篦头约略，空成懊恼。",
      "圆胎结就，小铃垂下，直开临□。",
      "□凡间谪堕，不如西帝，曾关宸抱。"
    ],
    "added_time": "2026-01-09 02:23:26"
  },
  {
    "source_file": "ci.song.11000.json",
    "title": "西江月",
    "author": "辛弃疾",
    "paragraphs": [
      "八万四千偈后，更谁妙语披襟。",
      "纫兰结佩有同心。",
      "唤取诗翁来饮。",
      "镂玉栽冰著句，高山流水知音。",
      "胸中不受一尘侵。",
      "却怕灵均独醒。"
    ],
    "added_time": "2026-01-09 02:38:37"
  },
  {
    "source_file": "ci.song.3000.json",
    "title": "满庭芳",
    "author": "晁端礼",
    "paragraphs": [
      "雪满貂裘，风摇金辔，笑看锦带吴钩。",
      "照人清鬓，年少定封侯。",
      "此去马啼何处，山万叠、济水南州。",
      "君知否，卢郎未老，曾是恣狂游。",
      "风流。",
      "佳丽地，十年屈指，一梦回头。",
      "最难忘，西湖北渚澄秋。",
      "玉砌雕栏好在，桃共李、能忆人不。",
      "衰翁也，多情为我，将恨寄红楼。"
    ],
    "added_time": "2026-01-09 02:43:21"
  },
  {
    "source_file": "ci.song.14000.json",
    "title": "沁园春",
    "author": "刘克庄",
    "paragraphs": [
      "莫羡渠侬，白玉成楼，黄金筑台。",
      "也不消颠怪，骑驎被发，谁能委曲，令鸠为媒。",
      "鬓有二毛，袖闲双手，只了持螯与把杯。",
      "公过矣，赏陈登豪气，杜牧粗才。",
      "便烦问讯张雷。",
      "甚斗宿无光剑不回。",
      "想阁中鸣佩，时携客去，壁间悬榻，近有谁来。",
      "撤我虎皮，让君牛耳，谁道两贤相厄哉。",
      "中年后，向歌阑易感，乐极生哀。"
    ],
    "added_time": "2026-01-09 02:43:49"
  },
  {
    "source_file": "ci.song.14000.json",
    "title": "沁园春",
    "author": "刘克庄",
    "paragraphs": [
      "辽鹤重来，不见繁华，只见凋残。",
      "甚都无人咏，何郎诗句，也无人报，书记平安。",
      "闾里俱非，江山略是，纵有高楼莫倚栏。",
      "沈吟处，但萤飞草际，雁起芦间。",
      "不辞露宿风餐。",
      "怕万里归来双鬓斑。",
      "算这边赢得，黑貂裘敞，那边输了，翡翠衾寒。",
      "檄草流传，吟笺倚阁，开到琼花亦懒看。",
      "君记取，向中州差乐，塞地无欢。"
    ],
    "added_time": "2026-01-09 02:43:49"
  },
  {
    "source_file": "ci.song.14000.json",
    "title": "沁园春",
    "author": "刘克庄",
    "paragraphs": [
      "华发萧萧，归碧鸡坊，出金马门。",
      "把一枝色笔，掷还郭璞，些儿残锦，回乞天孙。",
      "永免朝参，更无宣锁，送老三家水竹村。",
      "休休也，任巫阳来下，未易招魂。",
      "茅檐安得庖阍。",
      "倩便了沽来酒满樽。",
      "叹角巾东路，吾寻初服，上书北阙，子漫危言。",
      "漏院霜靴，火城雪辔，得似先生败絮温。",
      "安危事，付布衣融泰，鼎足膺蕃。"
    ],
    "added_time": "2026-01-09 02:43:49"
  },
  {
    "source_file": "ci.song.14000.json",
    "title": "沁园春",
    "author": "刘克庄",
    "paragraphs": [
      "载籍以来，於宇宙间，有功者谁。",
      "自唐尧咨禹，水行由地，宗周微管，夏变为夷。",
      "谢傅棋边，莱公骰畔，淝水澶渊送捷旗。",
      "天不偶，生堂堂国老，真太平基。",
      "雅怀厌倦台司。",
      "新天子殷勤留帝师。",
      "向朝堂衮绣，万羊非泰，湖山绦褐，两鹤相随。",
      "寿过磻溪，德如淇澳，进了丹书作抑诗。",
      "蒯缑客，愿年年岁岁，来献新词。"
    ],
    "added_time": "2026-01-09 02:43:49"
  },
  {
    "source_file": "ci.song.14000.json",
    "title": "沁园春",
    "author": "刘克庄",
    "paragraphs": [
      "驯於蹇驴，清於赐驹，我行尔从。",
      "幸柴车堪驾，何惭韩众，药苗可采，长伴庞公。",
      "野涧泉甘，阳坡草暖，有柏叶松枝充短供。",
      "修梦想，去游灵囿沼，入望夷宫。",
      "与夸夺子争雄。",
      "生与死未知谁手中。",
      "况嗾獒者众，放麑人少，大将触网，小亦伤弓。",
      "风月和柔，山林深密，折角何如且养茸。",
      "二虫喜，各衔花拜跪，来寿樗翁。"
    ],
    "added_time": "2026-01-09 02:43:49"
  },
  {
    "source_file": "ci.song.7000.json",
    "title": "蝶恋花",
    "author": "朱松",
    "paragraphs": [
      "清晓方塘开一镜。",
      "落絮飞花，肯向春风定。",
      "点破翠奁人未醒。",
      "馀寒犹倚芭蕉劲。",
      "拟托行云医酒病。",
      "帘卷闲愁，空占红香迳。",
      "青鸟呼君君莫听。",
      "日边幽梦从来正。"
    ],
    "added_time": "2026-01-09 02:43:52"
  },
  {
    "source_file": "ci.song.5000.json",
    "title": "临江仙",
    "author": "朱敦儒",
    "paragraphs": [
      "直自凤凰城破后，掰钗破镜分飞。",
      "天涯海角信音稀。",
      "梦回辽海北，魂断玉关西。",
      "月解重圆星解聚，如何不见人归。",
      "今春还听杜鹃蹄。",
      "年年看塞雁，一十四番回。"
    ],
    "added_time": "2026-01-09 02:45:26"
  },
  {
    "source_file": "ci.song.5000.json",
    "title": "临江仙",
    "author": "朱敦儒",
    "paragraphs": [
      "信取虚空无一物，个中著甚商量。",
      "风头紧后白云忙。",
      "风元无去住，云自没行藏。",
      "莫听古人闲语话，终归失马亡羊。",
      "自家肠肚自端详。",
      "一齐都打碎，放出大圆光。"
    ],
    "added_time": "2026-01-09 02:50:16"
  },
  {
    "source_file": "ci.song.20000.json",
    "title": "长寿乐",
    "author": "苏氏",
    "paragraphs": [
      "微寒应候。",
      "望日远六远，阶蓂初秀。",
      "爱景欲挂扶桑，漏残银箭，杓回瑶斗。",
      "庆高闳此际，掌上一颗明珠剖。",
      "有令容淑德，归逢佳偶。",
      "到如今，昼锦满堂贵胄。",
      "荣耀，久步禁，一一金章绿绶。",
      "更值棠棣连阴，虎符熊轼，夹河分守。",
      "况青云咫尺，朝暮入承明后*看彩衣争献，兰盈玉酎。",
      "祝千龄，共指松椿比寿。"
    ],
    "added_time": "2026-01-09 03:06:40"
  },
  {
    "source_file": "ci.song.11000.json",
    "title": "清平乐",
    "author": "程垓",
    "paragraphs": [
      "绿深红少。",
      "柳外横桥小。",
      "双燕不知幽梦好。",
      "惊起碧窗春晓。",
      "起来瞢�┒嗍薄�",
      "玉台金镜慵移。",
      "多少春愁未说，却来闲数花枝。"
    ],
    "added_time": "2026-01-09 03:38:43"
  },
  {
    "source_file": "ci.song.3000.json",
    "title": "河传",
    "author": "秦观",
    "paragraphs": [
      "恨眉醉眼。",
      "甚轻轻覰著，神魂迷乱。",
      "常记那回，小曲阑干西畔。",
      "鬓云松、罗袜剗。",
      "丁香笑吐娇无限。",
      "语软声低，道我何曾惯。",
      "云雨未谐，早被东风吹散。",
      "闷损人、天不管。"
    ],
    "added_time": "2026-01-09 03:40:47"
  },
  {
    "source_file": "ci.song.2000.json",
    "title": "醉花阴",
    "author": "仲殊",
    "paragraphs": [
      "轻红蔓引丝多少。",
      "剪青兰叶巧。",
      "人向月中归，留下星钿，弹破真珠小。",
      "等闲不管春知道。",
      "多著绣帘围绕。",
      "只恐被东风，偷得馀香，分付闲花草。"
    ],
    "added_time": "2026-01-09 03:49:12"
  },
  {
    "source_file": "ci.song.3000.json",
    "title": "虞美人",
    "author": "秦观",
    "paragraphs": [
      "碧桃天上栽和露。",
      "不是凡花数。",
      "乱山深处水潆回。",
      "可惜一枝如画、为谁开。",
      "轻寒细雨情何限。",
      "不道春难管。",
      "为君沈醉又何妨。",
      "祗怕酒醒时候、断人肠。"
    ],
    "added_time": "2026-01-09 03:50:06"
  },
  {
    "source_file": "ci.song.20000.json",
    "title": "醉蓬莱",
    "author": "钱处仁",
    "paragraphs": [
      "正梧阴碧转，扇浪凉生，渐回秋意。",
      "祥绕朱门，有崧灵锺瑞。",
      "笔走龙蛇，句雕风月，好客敦高谊。",
      "苏小琵琶，绿珠箫管，日添罗绮。",
      "邃阁清班，贰车清政，奕叶蝉联，世间谁比。",
      "行侍甘泉，趁青春荣贵。",
      "尽卷虾须，满斟鹦鹉，向画堂沉醉。",
      "铜狄摩挲，蓬莱清浅，八千椿岁。"
    ],
    "added_time": "2026-01-09 03:56:35"
  },
  {
    "source_file": "ci.song.20000.json",
    "title": "喜迁莺",
    "author": "李焕",
    "paragraphs": [
      "云蒸雷动。",
      "庆瑞岳降真，祥生申甫。",
      "元后慈贤，勋臣英烈，百世显光家谱。",
      "久许致身忠孝，何止满怀今古。",
      "听舆论，是侯王苗裔，神仙俦侣。",
      "争睹藩尹盛，刑揩政成，和气横眉宇。",
      "北阙莺花，西湖风月，旌骑稳游天路。",
      "福海寿山无比，烂醉黄堂歌舞。",
      "正荣耀，有华姻宠授，清朝恩数。"
    ],
    "added_time": "2026-01-09 03:56:35"
  },
  {
    "source_file": "ci.song.20000.json",
    "title": "喜迁莺",
    "author": "李焕",
    "paragraphs": [
      "风云嘉会，有英杰瑞时，来符平泰。",
      "子建才华，平阳勋业，流庆至今犹在。",
      "闾史卿来曾记，骨相堂堂庞艾。",
      "少年日，已心包云泽，名高嵩岱。",
      "超迈人尽道，今代吏师，小试犹淹大。",
      "两路登车，三州出牧，游刃了无凝碍。",
      "便合进推荷橐，迤逦参陪天縡。",
      "愿从此，奉明君真相，优游千载。"
    ],
    "added_time": "2026-01-09 03:56:35"
  },
  {
    "source_file": "ci.song.20000.json",
    "title": "喜迁莺",
    "author": "林伯镇",
    "paragraphs": [
      "百年卿族。",
      "更七叶桂籍，蝉联相续。",
      "早冠鳌峰，入持魁柄，却商野耕岩筑。",
      "搢绅望山瞻斗。",
      "勋业铭书金竹。",
      "倦陶冶，暂镜湖舒啸，琳宫休足。",
      "催促。",
      "归秉轴，须与君王，同享无疆福。",
      "缓访赤松，莫留绿野，宇县待公恢复。",
      "手把命珪堂印，腰束精鏐寒玉。",
      "愿岁岁，看和羹梅绽，古阶槐绿。"
    ],
    "added_time": "2026-01-09 03:56:35"
  },
  {
    "source_file": "ci.song.20000.json",
    "title": "凤栖梧・蝶恋花",
    "author": "林伯镇",
    "paragraphs": [
      "破腊星回春可数。",
      "天佑中兴，岳降神生再。",
      "造膝一言曾寤主，翱翔历遍清华路。",
      "盖代功名知自许。",
      "倦把州麾，小向琳宫任。",
      "早晚诏催归禁署，致身宰相双亲具。"
    ],
    "added_time": "2026-01-09 03:56:35"
  },
  {
    "source_file": "ci.song.14000.json",
    "title": "临江仙",
    "author": "刘克庄",
    "paragraphs": [
      "落魄长官江海客，少豪万里寻春。",
      "而今樵悴向溪滨。",
      "断无觞咏兴，惟有簿书尘。",
      "手插海棠三百本，等闲妆点芳辰。",
      "他年绛雪映红云。",
      "丁宁风与月，记取种花人。"
    ],
    "added_time": "2026-01-09 04:01:41"
  },
  {
    "source_file": "ci.song.11000.json",
    "title": "鹧鸪天",
    "author": "徐安国",
    "paragraphs": [
      "翠幕围香夜正迟。",
      "红麟生焰烛交辉。",
      "纤腰趁拍轻於柳，娇面添妆韵似梅。",
      "凝远恨，惜芳期。",
      "十年幽梦彩云飞。",
      "多情不管霜髯满，犹欲杯翻似旧时。"
    ],
    "added_time": "2026-01-09 04:02:03"
  },
  {
    "source_file": "ci.song.11000.json",
    "title": "满江红",
    "author": "徐安国",
    "paragraphs": [
      "挥手华堂，重整顿、选花场屋。",
      "撩鼻观、飞浮杂沓，异香芬馥。",
      "金缕尚馀闲态度，冰姿早作新妆束。",
      "恨尊前、缺典费思量，无松竹。",
      "蜂蝶恨，何时足。",
      "桃李怨，成粗俗。",
      "为情深、拼了一生愁独。",
      "菊信谩劳频探问，兰心未许相随逐。",
      "想从今、无暇斸蔷薇，锄罂粟。"
    ],
    "added_time": "2026-01-09 04:02:03"
  },
  {
    "source_file": "ci.song.11000.json",
    "title": "满江红",
    "author": "徐安国",
    "paragraphs": [
      "争献交酬，消受取、真山真水。",
      "供不尽、杯螺浮碧，髻鬟拥翠。",
      "莫便等闲嗟去国，固因特地经仙里。",
      "奉周旋、惟有老先生，门堪倚。",
      "追往驾，烟宵里。",
      "终旧学，今无计。",
      "叹白头犹记，壮年标致。",
      "一乐堂深文益著，风雩亭在词难继。",
      "问有谁、熟识晦庵心，南轩意。"
    ],
    "added_time": "2026-01-09 04:02:03"
  },
  {
    "source_file": "ci.song.11000.json",
    "title": "祝英台・祝英台近",
    "author": "黄人杰",
    "paragraphs": [
      "异乡中，行色里，随分庆初度。",
      "老子今年，五十又还五。",
      "任他坎止流行，吴头楚尾，本来是、乾坤逆旅。",
      "贵和富。",
      "此事都付浮云，无必也无固。",
      "用即为龙，不用即为鼠。",
      "便教老却英雄，草庐烟舍，也须有、著闲人处。"
    ],
    "added_time": "2026-01-09 04:02:03"
  },
  {
    "source_file": "ci.song.11000.json",
    "title": "酹江月・念奴娇",
    "author": "黄人杰",
    "paragraphs": [
      "年时今日，御双凫曾到、蓬壶方丈。",
      "元是王孙生此夕，红紫娇春成行。",
      "数曲栏干，一双蓂荚，正傍瑶阶长。",
      "风帘斜处，有时新燕来往。",
      "犹记不住称觞，挥毫著语，更与书扁榜。",
      "转首还逢汤饼客，景物依然和畅。",
      "待赋新词，说些消息，教倩飞琼唱。",
      "南班虚席，看随丹诏东上。"
    ],
    "added_time": "2026-01-09 04:02:03"
  },
  {
    "source_file": "ci.song.12000.json",
    "title": "虞美人",
    "author": "郭应祥",
    "paragraphs": [
      "二年浏水司征榷。",
      "小却平戎略。",
      "征衫指日去朝京。",
      "恰恰一江新渌、可扬舲。",
      "诗工画妙俱臻极。",
      "到处留真迹。",
      "一尊莫惜暂停桡。",
      "不待离歌唱彻、已魂销。"
    ],
    "added_time": "2026-01-09 04:19:10"
  },
  {
    "source_file": "ci.song.12000.json",
    "title": "踏莎行",
    "author": "郭应祥",
    "paragraphs": [
      "骤暖忽寒，送春迎夏。",
      "金沙过了酴醿谢。",
      "漏声款款日偏长，奇峰历历云如画。",
      "幸有杯觞，堪同保社。",
      "棋如飞雹睛空下。",
      "六人酬唱已成编，他年遂水留佳话。"
    ],
    "added_time": "2026-01-09 04:28:58"
  },
  {
    "source_file": "ci.song.10000.json",
    "title": "水龙吟",
    "author": "赵长卿",
    "paragraphs": [
      "�稍�著意斟量过，天下事、无穷尽。",
      "贪荣贪富，朝思夕计，空劳方寸。",
      "蹑足封王，功名盖世，谁如韩信。",
      "更堆金积玉，石崇豪侈，当时望、倾西晋。",
      "长乐宫中一叹，又何须累累悬印。",
      "坠楼效死，轻车东市，头膏血刃。",
      "尤物虚名，於身何补，一齐休问。",
      "遇当歌临酒，舒眉展眼，且随缘分。"
    ],
    "added_time": "2026-01-09 04:30:33"
  },
  {
    "source_file": "ci.song.14000.json",
    "title": "贺新郎",
    "author": "冯取洽",
    "paragraphs": [
      "梦折营门柳。",
      "送君归、暂戏斑衣，又拢征袖。",
      "到得皇州风景异，只有湖山似旧。",
      "把感慨、寓之杯酒。",
      "雨抹晴妆西子样，且平章、剩赋诗千首。",
      "富与贵，本来有。",
      "青油幕底筹攻守。",
      "拥貔貅、朝气凌云，夜锋冲斗。",
      "蜀祲淮氛犹在眼，一扫正须健帚。",
      "又何惜、驱弛奔走。",
      "快展韬铃资世用，看归来、金印悬双肘。",
      "倾玉斝，为亲寿。"
    ],
    "added_time": "2026-01-09 04:31:00"
  }
]